\section{Introductie}

Laboratoria moeten pH kunnen meten op een manier die terug leidt naar internationale standaarden. Dit is nodig om wetenschappelijk onderzoek met elkaar vergelijkbaar te houden. De laboratoria die dit soort herleidbaarheid nodig hebben kopen referentie oplossingen waarvan bekend is wat de pH is ten opzichte van een internationale standaard. Voor deze laboratoria is het dus erg belangrijk om te weten of deze referentie pH oplossing gaat afwijken. Om de pH van een referentie oplossing bij te houden moet er om de zoveel tijd een pH meting gedaan worden. Dit is een erg precieze meting en door een dergelijke meting handmatig uit te voeren ontstaat er een verhoogd risico op een menselijke fout. Om de kans op menselijke fouten te verminderen wordt er in dit project gewerkt aan het automatiseren van deze pH metingen. 

Het doel van deze metingen is niet om een absolute pH meting te doen maar om een indicatie te geven of de referentie oplossing een verandering in pH heeft. Afhankelijk van de soort referentie is de mate van afwijking belangrijk. Binnen dit project is het doel om aan te kunnen geven wanneer de pH waarde met meer dan 0.05pH veranderd.